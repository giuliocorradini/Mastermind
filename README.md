Nella versione originale di Mastermind, il codice segreto è di quattro cifre e il codificatore ha a disposizione
le dieci cifre del sistema decimale standard (0,1,2,3,4,5,6,7,8,9) per comporlo, o 6 colori differenti.
Dopo che il codificatore ha composto il codice, il decodificatore fa il suo primo tentativo, cercando di indovinare il codice.
Il codificatore, appena il suo avversario ha completato il tentativo, fornisce degli aiuti comunicando:

Il numero di cifre giuste al posto giusto, cioè le cifre del tentativo che sono effettivamente presenti nel codice al posto tentato, con pioli neri.
Il numero di cifre giuste al posto sbagliato, cioè le cifre del tentativo che sono effettivamente presenti nel codice, ma non al posto tentato, con pioli bianchi.
Non bisogna comunicare quali cifre sono giuste o sbagliate ma solo quante. Se il decodificatore riesce ad indovinare il
codice entro il numero di tentativi predeterminati (solitamente i tentativi sono 9) allora quest'ultimo vince la partita, altrimenti vince il codificatore.